<link rel="stylesheet" href="../assets/style.css">

## Il sesso

L'_Aggaññasutta_ (DN 27) racconta le origini del mondo come una progressiva degradazione.  Dopo aver cominciato a mangiare riso, gli umani diventano grossolani, cominciano a distinguere il bello e il brutto e compaiono nei loro corpi il pene e la vagina. Ed è allora che si desiderano. Dopo il primo rapporto restano storditi, sconvolti:

>'Nassa asuci, nassa asucī’ti.
>‘Kathañhi nāma satto sattassa evarūpaṃ karissatī’ti.

>“Vai via, sporcizia! Vai via, sporcizia!
>Com'è possibile che un essere faccia una cosa del genere a un altro?”

E fu così che gli umani costruirono le città: asaddhammassa paṭicchādanatthaṃ, per nascondere i propri rapporti sessuali.
